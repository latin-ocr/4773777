9,

’ οὗ φοβητέον ἐστὶν, οὔτε γὰρ ὑμεῖς κτλ. facile est ad intelligendum. Nam reus
quum eos qui audiunt bono animo esse iubere velit, quod illud quod lepidissime
minatus erat, fore ut ipsi invalido et egeno homini archontis obveniat dignitas,
non timendum sit ne unquam vere accidat, consentaneum est, ut afferat momenta
quibus rem abominandam illam averti posse putet et praecaveri. Quorum alte-
rum facile apparet hoc esse positum in ipsis iudicibus, quippe qui non eandem
quam accusator de rei corporis valetudine teneant sententiam, quod reum non,
ut ille simulat, pro robusto ac firmo sed, ut vere est, pro debili et invalido
, homine habeant, quales legibus cautum fuisse-constat, ne summum illum Athe-
niensium adirent magistratum. Alterum vero momentum, quod additur in altera
enuntiatione οὔθ’ οὗτος εὖ ποιῶν, iuud esse non posse manifestum est, quod
Reiskius voluit, accusatorem non eandem habere sententiam de reo atque
iudices. Nam praeterquam quod talis enuntiatio particulis οὔτε —- οὔτε positis
non - satis apte videtur efferri, ipsa quoque sententia stare non posse apparet.
Sequeretur enim ut accusator, si iudicibus reum vel maxime invalidum ac debi-
lem hominem esse sentientibus contrariam teneret sententiam, pro robusto eum
et valido homine habere diceretur, qualem quamvis simulet vere esse accu-
sator, tamen ab reo non potuit significari tamquam vera ipsius accusatoris sen-
tentia, quum ad id certe minime pertineret quod hoc loco necessarium erat
effici. Huc accedit quod tum aut nihil quidquam impediret, quominus reus
archontis magistratum iniret, si ab accusatore validus esse recte diceretur, aut

, certe litigandum esset inter ipsos iudices et accusatorem, illos quidem sententia

de valetudine rei inter se discrepantes. Quod quam non aptum sit> ad senten-
tiae rationem facile, opinor, apparet. Immo contrarium exspectatur, quo
sequitur et iudicum et accusatoris, si verum quaeris, summa consensio. Et illud
quidem inesse videtur in verbis , qualia apud Lysiam ipsum invenimus scripta·
cavillantem enim aperte reum de sententia facit cum accusatore, quem nomine
discrepantem, re vera concinere dicit cum iudicibus, ut, quamvis in accusatione
neget rei debilitatem corporis, tamen ipsa quam reo invidus intendat causa
satis significet, vere eum sibi videri invalidum et infirmum. Tum rectissime
sunt coniuncta ea quae sequuntur: „Nam huc venit, tamquam de nubili aliqua
puella, ad quam tota pertineat hereditas, de mea mecum debilitate litigatum
vobisque persuasum, me non talem esse qualem vos omnes oculis videtis,
sed vos, opinor, magis fidem habetis vestris oculis quam ipsius verbis ‘⁴ h. e. vos
me pro invalido ac debili homine, vere ut sum, habetis, ut mihi vitii illius
2

